Opdracht 1 - PyramidePyramide.png
Schrijf een programma dat een piramide van variabele lengte afdrukt, zoals in het voorbeeld. Druk ieder character apart af. De gebruiker geeft aan hoe groot de piramide
is. Implementeer je programma twee keer, de eerste keer met twee for loops, en daarna met twee while loops. Maak ook versies die de pyramide een andere kant op laten wijzen.

Opdracht 2 - Tekstcheck
Schrijf een functie die de eerste index teruggeeft waarop twee strings een verschillende waarde hebben. Bedenk zelf een goede functienaam.
Het complete programma vraagt om twee strings aan de gebruiker en print de index waarop deze twee strings verschillen. Zorg je dat de functie goed test. Let op: een string mag spaties bevatten! Voorbeeld output:

Stringcheck.png

Opdracht 3 - Lijstcheck
a. Schrijf een functie count() die berekent hoe vaak een geheel getal x in een lijst voorkomt.

b. Schrijf een functie die in een gegeven lijst het grootste verschil tussen twee op een volgende getallen bepaalt.

c. Schrijf een functie, die bepaalt of een gegeven lijst met alleen 1’en en 0’en aan de volgende eisen voldoet:
  - Het aantal enen is groter dan aan het aantal nullen
  - Er mogen niet meer dan 12 nullen zijn.
Bedenk zelf wat het return type van deze functie moet zijn. Gebruik in je programma de functie count() die je hebt geschreven bij de vorige opgave.

Opdracht 4 - Palindroom
Schrijf een functie die checkt of een woord een palindroom is. Schrijf een versie die gebruikt maakt van een bibliotheekfunctie die een string voor je omdraait. Maak ook een versie waarbij jij zelf het omdraaien verzorgt. Probeer zo min mogelijk code te gebruiken.

Opdracht 5 - Sorteren
Bedenk en schrijf zelf een functie die een lijst met getallen op volgorde sorteert.

Opdracht 6 - Gemiddelde berekenen
Schrijf een functie die het gemiddelde van een lijst met cijfers berekent. Schrijf er ook een die als input een lijst van lijsten met cijfers krijgt, en als uitvoer een lijst met de gemiddelden teruggeeft.

Opdracht 7 - Random
Schrijf een programma dat een willekeurig getal kiest en de gebruiker net zo lang laat gokken tot dat ze het goed hebben. 

Opdracht 8 - Compressie
Schrijf een compress-programma, dat uit een gegeven bestand een nieuwe bestand maakt, waarbij van iedere regel alle spaties en tabs aan het begin van de regel zijn verwijderd.
Verder zijn alle lege regels verwijderd (een lege regel bevat ’\n’ , eventueel voorafgegaan door spaties en tabs(‘\t’)).

Opdracht 9 - Cyclisch verschuiven
Schrijf een functie met twee parameters. De eerste parameter, ch, is een character. De tweede parameter, n, geeft aan hoeveel posities de bitjes van ch opgeschoven moeten
worden. Als n > 0 is dan worden de bitjes naar links geschoven. Als n < 0 is dan worden de bitjes naar rechts geschoven. De bitjes die wegvallen worden aan de andere kant van
de byte weer teruggeplaatst.
Voorbeeld 1: ch met bitwaarde 1011000 en n is gelijk aan 3 resulteert in een ch met de bitwaarde: 1000101.
Voorbeeld 2: ch met bitwaarde 1011100 en n is gelijk aan -4 resulteert in een ch met de bitwaarde: 1100101.

Opdracht 10 - Fibonaci
De rij van Fibonacci is genoemd naar Leonardo van Pisa, bijgenaamd Fibonacci, die de rij noemt in zijn boek Liber abaci uit 1202. De rij begint met 0 en 1 en vervolgens is elk
volgende element van de rij steeds de som van de twee voorgaande elementen. Bij de rij gebruiken we de notatie fn voor het aangeven van het n-de element van de rij. f9 is
bijvoorbeeld gelijk aan 34. De eerste elementen van de rij zijn dan als volgt:
0, 1, 1, 2, 3, 5, 8, 13, 21, 34, 55, 89, 144, 233, 377, 610, 987, 1597, 2584
Implementeer een functie die fn uitrekent gegeven integer n. De functie moet recursief zijn.

Meer oefenen met recursie: implementeer de eerdere sorteer-bereken-controleer opdrachten met recursieve functies.

Opdracht 11 - Caesarcijfer
Schrijf een programma voor Caesarcijfers. Voorbeeld van de interactie met het programma:

Caesar.png

Opdracht 12 - FizzBuzz
Schrijf een programma dat de getallen 1 tot 100 print, maar print voor veelvouden van drie “fizz” in plaats van het getal en voor veelvouden van vijf print “buzz” in plaats van
het getal. Getallen die zowel veelvoud zijn van drie als van vijf worden afgedrukt als “fizzbuzz”
